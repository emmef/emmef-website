<!DOCTYPE html>
<html lang="NL">
<head>
    <title>Emmef</title>
    <meta name="scms-uuid" value="e6f4c267-c786-4e2d-abd1-4c356f0f25f7"/>
    <meta name="scms-parent-uuid" value="root"/>
    <meta name="scms-uses-math" value="false"/>
    <meta name="scms-is-index" value="true"/>
</head>
<body>
<p>
    Ik verbaas me over de mate van desinformatie, censuur, eenzijdigheid, drogredeneringen en vergeetachtigheid in de moderne samenleving, media en politiek. Ook <q>wij</q> doen hieraan mee, zonder dat we dat lijken te beseffen. En dat onbesef verbaast me nog het meest! Mijn missie is om mijn eigen verbazing uit te dragen, te onderbouwen en aanstekelijk te maken. Hiermee hoop ik bij te dragen aan betere gesprekken, betere vragen en aan een kritischer en minder eenzijdiger houding van onze media en politiek. Je weet maar nooit of het lukt.
</p>
<h1>Geschiedenis van mijn verbaasdheid</h1>
<p>
    Is het opgevallen dat er bijna geen discussies meer zijn in de media? Iedereen is het met elkaar eens! Wie dat niet is, krijgt een label; een carte blanche om iemand te negeren (of censureren) zonder op de inhoud in te gaan, laat staan die te weerleggen. Het is griezelig. Ook griezelig is dat sommige groepjes weer op die griezeligheid inspelen om hun eigen agenda vooruit te helpen. Tegen de elite, maar dan vooral tegen de huidige. Tegen de zondebok, maar wel voor hetzelfde economische beleid van die huidige elite, die dan weer niet snapt dat ze geen stemmen krijgen door dat beleid dat tot die ontevredenheid leidde. En het intellectuele publiek slikt het beleid, slikt de informatie van eenzijdige experts: de rest baseert zich toch op de onderbuik. <q>Deze propaganda is mede mogelijk gemaakt door die en die overheid,</q> waarschuwt het label. Gelukkig doet onze eigen overheid niet aan propaganda, zeker niet in oorlogstijd. De wereld kijkt toe.
</p>
<p>
    Er zijn een hoop rotlanden in de wereld. Toch moet je niet al die landen willen fixen naar je eigen voorbeeld. Als dat al lukt. Wellicht is een dictator die zorgt voor essentiële voorzieningen zoals onderwijs, zorg en stabiliteit, beter dan een land vol sektarisch en tribaal geweld zonder die voorzieningen. Het lijkt alsof wij dat laatste prefereren. Het is in ieder geval goed voor het uitbuiten van mens en milieu voor goedkope spulletjes, of voor het domweg jatten van grondstoffen. En er is altijd wel een extremistische groep die zich door ons laat inhuren om het vuile werk op te knappen en de boel labiel te houden. Of om met terreur een ongewenste mening of etniciteit uit te roeien.
</p>
<p>
    We hebben veel bereikt. Meestal over de rug van anderen. De middelen interesseren ons niet. Het is gewoon geworden en erover praten is taboe.
</p>
<p>
    Mijn verbazing groeit met de dag. Hoe slecht mensen geïnformeerd zijn. Hoe makkelijk mensen instemmen met censuur. Hoe makkelijk mensen informatie negeren als het niet bij het verhaal past. Ik verbaas me ook over hoe makkelijk mensen emotioneel en met drogredeneringen anderen buiten spel zetten en dat zelf niet eens doorhebben. Hoe weinig echte dialoog er eigenlijk is, waar je ook openstaat voor andere invalshoeken en om zelf overtuigd te worden. Ik verbaas me nog meer over onze vergeetachtigheid em hoe snel we nieuwe feiten accepteren die niet te rijmen zijn met de oude. Hoe klakkeloos we nu met zijn allen dingen vinden die een jaar geleden nog onzin waren volgens de feitenchecker en tot censuur leidden.
</p>
<p>
    Bovenstaande zaken trek ik me aan. Waarom ben ik verbaasd en niet boos? Ten eerste denk ik dat veel partijen die de huidige situatie in de hand werken dat niet bewust doen. Onderschat nooit de kracht van domheid, gewoonte of stil eigenbelang. Ten tweede heb ik geen controle over of macht in de politiek of in de media. Nieuwe partijen zijn binnen twee jaar onderdeel van het probleem en progressieve media staan inmiddels bijna allemaal in het gareel. Ik kan me er druk over maken en kwaad worden, maar wat helpt het? Het is beter voor de gezondheid om verbaasd te zijn. Die verbaasdheid zal ik luchten en onderbouwen in de hoop dat het aanstekelijk werkt. Ik doe dit door met een kritische blik naar de media en politiek te kijken. Ik hoop zo te zorgen dan meer en meer mensen door desinformatie en slechte analyses heen prikken. En niet alleen die van onze vijanden.
</p>
<section id="latest-articles"/>
</body>

</html>
